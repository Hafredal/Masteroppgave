\pagestyle{empty}
\renewcommand{\abstractname}{Sammendrag}
\begin{abstract}
\noindent
Ved utbyggingen av nye St. Olavs Hospital i Trondheim, ble den leverte IKT-løsningen betegnet som Norges dyreste og mest kompliserte IKT-prosjekt. Infrastrukturen som ble implementert inneholder blant annet et fast og et trådløst system som tilsammen utgjør pasientsignalsystemet. Pasientsignaler utløses av pasienter ved behov for assistanse og leveres til sykepleiere gjennom varsling på telefon og/eller veggpaneler.

\noindent
Det ble tidlig avdekket tydelige ulikheter i sykepleiernes anvendelse av systemet. Dette systemet benyttes av mange brukere i ulike kontekster med ulike behov, og pleierne har derfor gjort lokale tilpasninger som skiller seg fra tenkt bruk. Motivasjonen for forskningsarbeidet har vært å kartlegge disse variasjonene og å identifisere årsaker til hvorfor de har oppstått, med en sosioteknisk tilnærming. En slik tilnærming til IKT-systemer forsøker å forstå hvordan mellommenneskelige aspekter og tekniske systemer påvirker hverandre.

\noindent
Datagrunnlaget er basert på kvalitative metoder, hvor tre avdelinger ved sykehuset ble observert og pleiere fra disse ble intervjuet. Funnene avdekket årsaker til forskjellene i pleiernes bruk av pasientsignalsystemet, som i stor grad vitner om at det er manglende tilpasning mellom sykepleiernes arbeidspraksis og det tekniske systemet. 
\end{abstract}

