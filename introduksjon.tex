\chapter{Introduksjon}
\label{chp:introduksjon}
\textit{St. Olavs Hospital var per 1. januar 2014 universitetssykehus for 702 869 innbyggere i Midt-Norge, og lokalsykehus i fylket, med vel 300 000 innbyggere. I 2012 hadde sykehuset 131 547 innlagte pasienter og gjennomførte 554 083 polikliniske konsultasjoner \citep{stolavs}. Sykehuset hadde i 2013 som mål å legge til rette for innovasjon, og å øke $"$... implementering av nye produkter, [...] og løsninger som bidrar til økt kvalitet, effektivitet... $"$ \citep{styring13}.}

\noindent
Ved utbyggingen av nye St. Olavs Hospital ble den leverte IKT-løsningen\footnote{Informasjons- og kommunikasjonsteknologiske} betegnet som Norges dyreste og mest kompliserte IKT-prosjekt. Infrastrukturen som ble implementert inneholder blant annet et fast og et trådløst system som tilsammen utgjør pasientsignalsystemet \citep{TU}. Pasientsignaler utløses av pasienter ved behov for assistanse, og leveres til sykepleiere gjennom varsling på telefon og/eller veggpaneler.

\section{Bakgrunn}
Ikke alle IKT-systemer som introduseres i helseomsorgen er suksessfulle \citep{Coiera07}, og ifølge \citet{FITT} er det estimert at opp til 70\% av slike prosjekter feiler.

\noindent
Siden midten av 80-tallet har det blitt forsket på hvordan datasystemer kan være til støtte for samarbeid og kommunikasjon mellom individer \citep{Rogers94}, hvordan mennesker samarbeider for å utføre arbeidsaktiviteter og hvordan teknologi kan være til støtte for dette \citep{Ellis91}. Dette tverrfaglige området kalles CSCW\footnote{Computer-Supported Cooperative Work} og kan på norsk oversettes til $"$datastøttet samarbeid$"$. 

\noindent
Mennesker, verktøy og teknologi danner tilsammen det som kalles et $"$sosioteknisk system$"$ \citep{Coiera04}. En sosioteknisk tilnærming til IKT-systemer forsøker å forstå hvordan mellommenneskelige aspekter og tekniske systemer påvirker hverandre \citep{Coiera04}. \citet{Coiera07} og \citet{Berg99} trekker begge frem systemer i helseomsorgen som spesielt egnet for sosioteknisk analyse på grunn av sin svært komplekse natur. Ifølge \citet{Berg99} vil en sosioteknisk tilnærming være kritisk til systemer som forsøker å ta avstand fra den nødvendig rotete og $"$ad hoc$"$ måten helsearbeidere jobber på, gjennom IT-systemer\footnote{Informasjonsteknologiske} med stor grad av standardisering og rasjonalisering av oppgave og arbeidsflyt.

\noindent
Pasientsignalsystemet er et godt eksempel på et CSCW-system. Da denne studien omhandler sykepleiernes bruk av dette, ble det naturlig å se på det sosiotekniske systemet teknologien er en del av, og ikke kun på teknologien i seg selv.

\section{Tidligere arbeid}
Forskerne så i sin prosjektoppgave \citep{Sund13} på hvordan sykepleiere bruker informasjon om kollegers aktiviteter og tilgjengelighet ved håndtering av pasientsignaler, og hvordan slik informasjon kan distribueres på en hensiktsmessig måte. I tillegg så forskerne på hvordan systemet kan endres for å begrense negative effekter ved avbrytelser. \citet{KlemetsRedundancy} studerer ansvarsfordeling og redundans av kunnskap blant sykepleiere, og hvordan dette kan støttes av et trådløst system. De peker på at konsekvensen av å innføre et slikt system i et allerede avbruddsdrevet miljø er en økning i antall forstyrrende avbrytelser. De foreslår mulige endringer for å minimere disse forstyrrelsene, blant annet å gi sykepleierne mulighet til å $"$gå av systemet$"$ og dermed ikke motta signaler. \citet{klemets13} ser på sykepleieres avgjørelsesprosess ved innkommende pasientsignal, og konkluderer med at deres håndtering påvirkes av hvilken situasjon de befinner seg i og deres relasjon til pasienten som har utløst signalet. Da det i flere tilfeller er utfordrende å bruke telefonen som kilde til informasjon foreslås det blant annet å vise informasjonen på en lettere tilgjengelig personlig enhet.

\noindent
Masteroppgaven \citep{Sletten09} er skrevet kort tid etter at det trådløse pasientsignalsystemet ble innført ved St. Olavs Hospital. Allerede her etterlyses en funksjon for å sette telefonen på $"$pause$"$ i situasjoner hvor sykepleierne ikke ønsker å bli forstyrret. \citet{Rygh13} ser på forholdet pleiere og pasienter har til det trådløse pasientsignalsystemet og hvilke muligheter som ligger i denne teknologien med tanke på kontinuitet i pleie. Også her foreslås funksjonalitet for å sette telefonene i pausemodus for å redusere antall forstyrrelser. Både \citet{Rygh13} og \citet{Selseth12} foreslår funksjonalitet for å differensiere pasientsignaler med utgangspunkt i pasientens behov. \citet{Selseth12} ser også på muligheten for at pasienter kan sende en tekstmelding med sine behov til sykepleier.

\noindent
De ovennevnte studiene har alle til en viss grad omtalt pleiernes forskjellige bruk av systemet uten å ha gått i dybden på hvorfor disse ulikhetene har oppstått.

\section{Hensikt og forskningsspørsmål}
Med bakgrunn i forskernes prosjektoppgave \citep{Sund13} var utgangspunktet for denne masteroppgaven å videre undersøke hvordan systemet kan endres for å bedre møte sykepleiernes behov. Det ble derimot tidlig avdekket, både gjennom studier av tidligere arbeid og innledende observasjoner, tydelige ulikheter i sykepleiernes bruk av systemet. Motivasjonen for forskningsarbeidet ble dermed å kartlegge sykepleiernes anvendelse av pasientsignalsystemet og å identifisere ulikheter i bruk. Videre ønsket forskerne å svare på hva som kan være årsaker til disse forskjellene. Dette resulterte i to forskningsspørsmål:

\begin{enumerate}
\item Hvordan brukes pasientsignalsystemet ved St. Olavs Hospital forskjellig i, og mellom ulike avdelinger? 
\item Hvilke faktorer kan være årsak til disse forskjellene?
\end{enumerate}

\noindent
For å besvare disse spørsmålene gjennomførte forskerne observasjoner og intervjuer ved tre avdelinger ved St. Olavs Hospital, og dataene fra innsamlingene ble deretter analysert. Forskerne ble raskt klar over at pleiernes bruk av systemet ofte skiller seg tydelig fra slik det er tenkt. Det ble derfor naturlig å også se på forskjeller fra tenkt bruk, på lik linje med forskjeller i og mellom avdelingene. Relevant teori ble deretter valgt i tråd med SDI-metode\footnote{Stegvis-deduktiv induktiv}. Forskningsmetodene som ble anvendt er belyst i kapittel \ref{chp:metode}.

\section{Avgrensning}
Denne oppgaven er avgrenset til å omhandle sykepleieres bruk av pasientsignalsystemet. Forskerne har valgt å ikke fokusere på underliggende tekniske arkitekturer eller økonomiske aspekter. Forskerne har ikke vært i direkte kontakt med pasienter, og har dermed ikke generert egne data som kan si noe om hvordan sykepleiernes bruk av pasientsignalsystemet påvirker pasientene. 

\section{Disposisjon}
Oppgaven er strukturert som følger:
\begin{itemize}
\item Kapittel \ref{chp:case} gir et innblikk i dagens situasjon og en mer detaljert forklaring av pasientsignalsystemet.
\item Kapittel \ref{chp:teori} utdyper teori av relevans til forskningsområdet.
\item Kapittel \ref{chp:metode} belyser metoder som er brukt for datainnsamling og analyse.
\item Kapittel \ref{chp:analyseavfunn} presenterer og analyserer avdekkede funn.
\item Kapittel \ref{chp:diskusjon_rq} forsøker å besvare forskningsspørsmålene.
\item Kapittel \ref{chp:konklusjon} oppsummerer og konkluderer oppgaven, og foreslår mulig fremtidig arbeid
\end{itemize}

