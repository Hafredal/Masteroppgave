\section{Organisasjon av pleie}
\label{sec:pleie}

Sykepleiernes oppgaver kan organiseres på flere måter, blant annet teamsykepleie og primærsykepleie. Førstnevnte deler oppgavene inn i kategorier som medisinering og sårstell. Hver sykepleier får deretter sine oppgaver som de har ansvar for den aktuelle vakten. På denne måten vil sykepleierne som team tilsammen utføre alle oppgaver, for alle pasienter. Teamledere koordinerer omsorgen utført av teamet og har, i samarbeid med avdelingsleder, ansvar for pasientbehandling og kommunikasjon med annet halsepersonell. I primærsykepleie tildeles pasientene til individuelle sykepleiere. Primærsykepleier har ansvar for koordinering av omsorg og pleie for et lite antall paseinter fra innleggesle til utskrivelse, uten å måtte gjøre alle oppgaver knyttet til dette. 

\noindent
Forskning viser til at innføring av primærsykepleie i stor grad kan gjøre pleierne mer autonome i sitt arbeid, og også mer pasientorientert. Nyere forskning viser imidlertid at avdelinger ofte er organisert på måter som tar i bruk egenskaper fra de forskjellige måtene. Et eksempel på dette er modulære sykepleie som er organisert rundt relativt små geografiske grupperinger av pasienter, og hvor pleiepersonell har ansvar for total omsorg distribueres innenfor teamet \citep{Rygh13}.
