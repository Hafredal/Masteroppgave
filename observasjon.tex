\subsection{Observasjon}
\label{section:observasjon}
 
Observasjonsstudier vil ofte være en naturlig del av etnografiske undersøkelser, da de som påpekt av \citet{Tjora} \textit{gir tilgang til sosiale situasjoner som de involverte i situasjonen ikke selv først har tolket}. Dette antyder at observasjon i større grad enn intervjuer, avdekker hva en gruppe mennesker faktisk gjør \citep{Oates, Blomberg93, Tjora}. Også fra et pragmatisk perspektiv vil observasjon være hensiktsmessig, da man unngår å bruke tiden til de man forsker på ved å trekke dem ut fra deres arbeid \citep{Tjora}. Da forskningsområdet i denne oppgaven omhandlet sykepleiernes arbeidspraksis, var det derfor naturlig å velge observasjon som metode for datagenerering.
 
\noindent
FORSKNINGSOMRÅDET
Før man gjør observasjonsstudier må en foreløpig problemstilling være på plass \citep{Tjora}, og spesielt ved hurtig etnografisk forskning bør forskningsområdet avgrenses tilstrekkelig før man går inn i feltet. Forskerne bør derfor først identifisere forskningsområdet og konkrete spørsmål som feltarbeidet skal svare på \citep{Millen00}. I den første observasjonsperioden ble forskningsområdet avgrenset til å omhandle sykepleiernes håndtering av innkommende pasientsignaler, og de ble spurt spørsmål vedrørende deres handlinger og vurderinger, se tillegg X for fullstendig observasjonsplan. Det ble i løpet av denne perioden avdekket funn som førte til at forskningsområdet ble flyttet fra et mer teknisk, til et sosio-teknisk utgangspunkt i andre observasjonsperiode. Forskningsspørsmålene ble derfor omformulert til å omhandle forskjeller i bruk av pasientsignalsystemet internt og mellom de ulike avdelingene. Analysen av observasjonsdataene ga grunnlag for intervjuene som deretter ble utført. Intervju som metode vil bli belyst i kapittel \ref{intervju}.
 
\noindent
TID OG STED
Observasjonene ble utført på sengetun ved tre ulike avdelinger ved St. Olavs Hospital. Disse avdelingene ble valgt i samråd med forskernes veileder, da han hadde gjort observasjoner der tidligere med god erfaring. Forskerne anså det ikke som nødvendig å kontakte flere, da alle avdelingene hadde implementert pasientsignalsystemet, samtidig som de ble vurdert ulike nok, både i fysisk utforming og pleieoppgaver, til at det kunne være mulig å potensielt identifisere ulik arbeidspraksis.
 
\noindent
Som påpekt av \citet{Millen00} kan optimalisering av tidspunkt for observasjonsperioden øke sannsynligheten for at interessante hendelser oppstår. I samråd med avdelingslederne ble tid og sted forsøkt optimalisert slik at det var sannsynlig å observere aktiviteter relevante for forskningsspørsmålene. Alle avdelingslederne sa derimot på forhånd at det var vanskelig å forutsi hyppigheten av utløste pasientsignaler. \citet{Blomberg93} understreker at dersom hensikten er å studere aktiviteter på en gitt lokasjon, bør observasjoner gjøres på ulike tider av dagen. I tråd med dette gjorde forskerne i første observasjonsperiode to observasjoner hver per avdeling, en på formiddag og en på ettermiddag, for å undersøke hvorvidt bruken av systemet og aktivitetsnivået varierte. Observasjonene hadde en varighet på to timer, og ble på dagskiftet utført mellom 8:00 - 11:30, og på kveldskiftet mellom 14:30 - 17:30, se tabell \ref{detaljer1} for detaljer.
Innledningsvis ønsket forskerne å være tilstede ved vaktskiftet for å få et innblikk i hvordan informasjon ble formidlet fra de som gikk av vakt til de som gikk på vakt, for å kunne vurdere om denne informasjonen senere påvirket sykepleiernes aktiviteter. Deretter ble tidspunktene justert slik at forskerne kunne observere aktiviteter som skjedde en stund etter vaktskiftet.
 
\begin{table}[H]\centering
    \begin{tabular}{ |l|l|l|l|l|l| }
    \hline
    Observasjon & Avdeling & Tidspunkt & Observatør \\ \hline
       O1 & A1 & 08:00 - 10:00 & Veronica \\ \hline
       O2 & A2 & 14:30 - 16:30 & Monika \\ \hline
      O3 & A1 & 08:00 - 10:00 & Monika \\ \hline
       O4 & A2 & 14:30 - 16:30 & Veronica \\ \hline
         O5 & A2 & 09:30 - 11:30 & Monika \\ \hline
       O6 & A2 & 09:30 - 11:30 & Veronica \\ \hline
      O7 & A1 & 15:00 - 17:00 & Monika \\ \hline
       O8 & A3 & 08:00 - 10:00 & Veronica \\ \hline
       O9 & A1 & 15:00 - 17:00 & Veronica \\ \hline
       O10 & A3 & 15:30 - 17:30 & Monika \\ \hline
      O11 & A3 & 08:00 - 10:00 & Monika \\ \hline
       O12 & A3 & 15:30 - 17:30 & Veronica \\ \hline
    \end{tabular}
    \caption {Detaljer for første observasjonsperiode}
    \label{detaljer1}
\end{table}
 
\noindent
I andre observasjonsperiode ble observasjonene utført med begge forskerne tilstede, både på dag- og kveldsskift. Dette, som påpekt av \citet{Millen00}, gjorde at forskerne kunne observere flere situasjoner, samtidig som de fikk en rikere forståelse av de samme hendelsene. Se tabell \ref{detaljer2} for detaljer.
 
\begin{table}[H]\centering
    \begin{tabular}{ |l|l|l|l|l|l| }
    \hline
    Observasjon & Avdeling & Tidspunkt \\ \hline
       O13 & A3 & 12:30 - 14:00 \\ \hline
       O14 & A3 & 17:30 - 19:00 \\ \hline
      O15 & A1 & 12:30 - 14:00 \\ \hline
       O16 & A1 & 16:30 - 18:00 \\ \hline
         O17 & A2 & 12:30 - 14:00 \\ \hline
       O18 & A2 & 16:30 - 18:00 \\ \hline
    \end{tabular}
    \caption {Detaljer for andre observasjonsperiode}
    \label{detaljer2}
\end{table}
 
\noindent
SETT INN BILDE AV TUNENE, skriv noe om plassering
 
 
\noindent
ROLLE
Det finnes flere tilnærminger til utførelsen av observasjonsstudier, og for å kunne gjøre relevante observasjoner påpeker \citet{Tjora} viktigheten av at forskerne velger en rolle som er legitim i den settingen som observeres. Sykepleierne på vakt var informanter, og av etiske og pragmatiske hensyn ble de informert om at de ble observert. Å gjøre skjult observasjon, hvor informantene ikke vet at de blir forsket på, var aldri et alternativ, da forskerne måtte ha deres samtykke. Dette kan derimot ha ført til at sykepleierne handlet unaturlig fordi de visste at de ble forsket på, det \citet{Tjora} kaller \textit{forskningseffekt}. Forskerne har vært bevisste på at dette kan ha påvirket resultatene.
 
\noindent
\citet{Greg} skiller mellom \textit{direkte} og \textit{deltagende observasjon}. Direkte observasjon er, i likhet med det \citet{Oates} betegner som \textit{systematisk observasjon}, en kvantitativ teknikk. Her observerer og noterer forskeren kvantitative, forhåndsdefinerte mål om hendelser, som hyppighet, varighet og antall. Deltagende observasjon er derimot en relativt ustrukturert, kvalitativ tilnærming, hvor analysen i større grad er tolkende. Det var ikke ønskelig å gå inn i feltet med forhåndsdefinerte mål, da dette kunne begrense datainnsamlingen. Observatørene noterte derfor ned det de observerte underveis, og analysen og resultatene ble basert på disse feltnotatene. Innledningsvis noterte observatørene en detaljert gjengivelse av det de så, men etter hvert ble observasjonene mer systematiske i den forstand at forskerne noterte detaljer kun vedrørende de hendelser som de anså som relevante for forskningsområdet. I etterkant av hver observasjon transkriberte forskerne sine notater. På denne måten hadde de hendelsene friskt i minnet, og kunne legge til flere detaljer der det var behov for senere analyse. Det viste seg å være svært nyttig med to observasjoner per avdeling, da forskerne kunne spørre om hendelser fra den første observasjonen for å få en rikere innsikt i hva som faktisk hadde skjedd.
 
\noindent
Da forskerne ønsket å studere både hvordan sykepleierne handlet, og  hvilke vurderinger de la til grunn for sine handlinger, var det naturlig å velge en interaktiv rolle \citet{Tjora}. Som interaktive observatører var forskerne hovedsaklig passive, og deltok ikke i de observertes aktiviteter. Det var derimot nødvendig å spørre spørsmål for å få større innsikt i sykepleiernes vurderinger.
 