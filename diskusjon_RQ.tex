\chapter{Diskusjon}
\label{chp:diskusjon_rq}
Dette kapittelet vil oppsummere funnene som besvarer forskningsspørsmålene:

\begin{enumerate}
\item Hvordan brukes pasientsignalsystemet ved St. Olavs Hospital forskjellig i, og mellom ulike avdelinger? 
\item Hvilke faktorer kan være årsak til disse forskjellene?
\end{enumerate}

\noindent
Da pleiernes bruk av pasientsignalsystemet i mange tilfeller skiller seg fra slik det er tenkt, har det vært naturlig å også se på disse forskjellene.

\noindent
Den mest fremtredende forskjellen mellom avdelingene, som også er et betydelig avvik fra tenkt bruk, er at avdeling A1 ikke benytter telefonen for mottak av signaler. Det er hovedsakelig to årsaker til dette: (1) de opplever ingen nytte ved slik bruk og (2) det er ofte problematisk å interagere med telefonen. Dette er i tråd med TAM som sier at et individs ønske om å bruke et system avhenger av nettopp disse to faktorene (jf. \ref{sec:kognitive_elementer}). 

\noindent
Videre er det flere årsaker til at pleierne ikke ser nytte av å bruke systemet. For det første er ikke avdelingen avhengig av telefonen for å motta signaler fra alle tun, da disse ligger på samme sløyfe. Mange av oppgavene pleierne utfører er tidkrevende å påbegynne og avslutte, og de avbryter derfor sjelden disse for å besvare andre signaler. Selv om hensikten med varsling gjennom både det trådløse og faste systemet er å oppnå redundans av data og en sikkerhet for at signaler oppfattes, ser ikke pleierne behovet for dette da de på grunn redundans av funksjon stoler på at signaler blir besvart av andre. De ønsker likevel ikke å være helt isolert, og ser derfor nytten av å motta varslinger via veggpaneler da disse har større $"$ease of use$"$ og effektene av disse varslingene oppleves som mer positive. 

\noindent
Pleierne ved avdeling A1 argumenterer med at de ofte ikke har mulighet til å interagere med telefonen. At funksjonene for å godta eller avvise et pasientsignal brukes i liten grad er et avvik fra tenkt bruk som fører til unødvendig støy som oppleves som forstyrrende både for pleiere og pasienter. Denne utfordringen eksisterer også ved de to andre avdelingene. Mange av oppgavene pleierne utfører krever deres fulle oppmerksomhet, og varsling på telefonen oppleves av pleiere ved avdeling A1 som en avbrytelse med bare negative effekter. Forsinkelsen i det trådløse systemet fører til at informasjonen varslingen gir allerede er mottatt og oppleves som unødvendig. Det kan dermed argumenteres for at det er bedre tilpasning mellom pleiernes arbeidspraksis og varslingen i det faste systemet, enn varslingen i det trådløse.

\noindent
Da både avdeling A2 og A3 er fordelt på flere sløyfer ser de nytten av å motta signaler på telefon, da det veier opp for den til dels manglende redundansen av data. Til tross for eventuelt manglende $"$ease of use$"$ ser de derfor stor nok nytte av slik bruk til at de har akseptert og integrert bruk av telefon for mottak av signaler i sin arbeidshverdag.

\noindent
Det er tydelige individuelle forskjeller på hvordan sykepleierne på avdeling A2 og A3 bruker bemanningsplanen for å distribuere pasientsignaler. Systemet er bedre tilpasset pleiernes arbeidspraksis på dagtid, hvor de i større grad besvarer signaler fra pasienter de har primæransvar for, enn på kvelds- og nattskift, hvor pleierne i større grad deler på det totale ansvaret for utløste pasientsignaler. I tillegg fører avdelingenes tekniske utforming til at pleierne må logge seg på på ulike måter for å knytte tun på forskjelliger sløyfer sammen på den måten de ønsker. 

\noindent
Da pleierne uttrykte at de ser nytten av å tilstedemarkere seg på pasientrom kan det antas at årsaken til at dette ofte ikke gjøres er at det glemmes. Dette gir individuelle forskjeller da noen i større grad har dette som vane. 

\noindent
Det er avdekket flere workarounds, hvor flere har til hensikt å redusere støy. Da workarounds beskrives som mekanismer for å jobbe rundt problemer, uten å forsøke å løse den underliggende årsaken, kan vi anta at støyen er et symptom på et bakenforliggende problem. Det er også avdekket workarounds som har oppstått som følge av at systemet er for rigid i forhold til pleiernes arbeidspraksis. Pleiernes fortolkning av hasteanropet skiller seg fra slik det er tenkt og medfører en workaround ved at pleierne heller åpner døren og ber om hjelp enn å utløse et slikt signal. Det oppstår dermed tydelige ulikheter da avdeling A1 har et eget assistansesignal. Disse workaroundene oppstår som følge av lokale tilpasninger i avdelingene og fører til at systemet brukes ulikt. Avdelingene står selv for opplæring av nyansatte og derfor vil lokale holdninger og arbeidspraksiser videreføres, og forskjellene som eksisterer bli opprettholdt.    

\noindent
Det er tydelig at samspillet mellom individ, teknologi og oppgave ikke er optimal. Dette er kommet til syne både gjennom avvik fra tenkt bruk og sykepleiernes ulike holdninger til systemet. For å bedre dette samspillet må egenskaper ved objektene endres. Tidligere arbeid har foreslått ulike tilleggsfunksjoner for telefonen, som pasientmelding \citep{Rygh13, Selseth12} og distribusjon av informasjon om kollegers tilgjengelighet \citep{Sund13}. Da pleierne i så liten grad interagerer med telefonene vil forskerne heller foreslå å gjøre systemet enklere enn å øke kompleksiteten. Dette fordi pleierne har så ulike arbeidspraksiser og behov at nye funksjoner kun vil være positivt for noen. Da systemet skal dekke mange og ulike behov for svært mange brukere vil forskerne argumentere for at det er nødvendig å gi avdelingene rom for å gjøre lokale tilpasninger.